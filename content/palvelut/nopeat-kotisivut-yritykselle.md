---
type: "services"
layout: "single"
title: Huippunopeat kotisivut yritykselle
---

**Miltä kuulostaa nettisivusto jota ei tarvitse päivittää, jota ei voi hakkeroida ja joka on nopeampi kuin kilpailijoilla? Jos hyvältä, niin jatka lukemista.**

Idea yrityksen perustamisesta syntyi, kun perustaja havaitsi työtehtäviensä koostuvan suurilta osin vanhojen Wordpress-sivustojen korjaamisesta. Yhdet sivut oli hakkeroitu. Erään toisen sivun päivitykset puolestaan jätetty tekemättä, ja vanhentuneet pluginit estivät sivuston sisällön muokkaamisen tyystin. Lisäksi sivut olivat aina olleet hitaanpuoleisia.

Mikä tähän siis ratkaisuksi? Jokin uusi teknologia?

Pikemminkin päinvastoin. Ratkaisu kaikkiin näihin ongelmiin on vanha teknologia, niin kutsuttu staattinen sivu.

## Mikä on staattinen sivu?

Wordpress, Drupal ja vastaavat klassiset sisällönhallintajärjestelmät luovat dynaamisia sivuja. Tämä tarkoittaa sitä, että sivujen sisältö on varastoitu tietokantaan. Aina kun käyttäjä menee tällaiselle sivustolle, palvelin hakee sisällön tietokannasta ja palvelimen ohjelmisto tekee sen perusteella HTML-sivun. Sitten valmis sivu lähetetään käyttäjälle.

Staattisen sivun tapauksessa sivu on puolestaan valmiina palvelimella, ja palvelin lähettää sen pyydettäessä käyttäjälle. Tekniikka on siis yksinkertaisinta mahdollista.

## Mitä etuja staattisella sivulla saavutetaan?

<div class="indented">

### 1. Turvallisuus

Useimmat tietoturvahyökkäykset kohdistuvat tavalla tai toisella verkkosivun tietokantaan. Staattisilla sivuilla ei kuitenkaan ole tietokantaa, joten siihen ei voi kohdistaa tällaisia hyökkäyksiä.

### 2. Nopeus

Yli 40% vierailijoista hylkää sivuston, joka latautumisessa kestää yli kolme sekuntia. Amazonin mukaan jokainen 100 millisekuntia joka saadaan höylättyä latausajasta pois kasvattaa verkkokaupan myyntiä prosentilla. Koska käyttäjän pyytämä sivu on aina valmiina palvelimella, on sen lähettäminen käyttäjälle hirvittävän paljon nopeampaa kuin dynaamisen sivun. Koska emme myöskään käytä valmiita teemoja, ei sivu lataa mitään ylimääräistä.

### 3. Helppo ja edullinen ylläpito

Koska sivulla ei ole hakkeroitavia tietokantoja, ei tarvitse myöskään kantaa huolta tietoturvapäivityksistä. Myöskään web-hotelleista ei tarvitse maksaa, vaan sivuston saa hostattua täysin ilmaiseksi.

### 4. Hakukoneoptimoitavuus

Google pitää nopeista sivuista, ja staattiset sivut ovat niitä nopeimpia. StaticChargen sivustojen vakiovarusteena on myös täydellinen tekninen hakukoneoptimointi. Voimme lisäksi auttaa ymmärtämään sivuston sisällön hakukoneoptimointia.

### 5. Ei toimittajaloukkua

Jos Wordpress-koodarisi päättää lopettaa hommat ja ryhtyä puutarhuriksi, voi olla ettei sivustolle löydy uutta tekijää. Tämä johtuu yksinkertaisesti siitä, ettei kukaan ymmärrä aiemman tekijän kirjoittamaa koodia vaikka teknologia onkin nimellisesti yleisesti tunnettua. StaticChargen staattiset sivut tehdään avoimen lähdekoodin teknologioilla ja lisäksi kiinnitetään erityistä huomiota koodin luettavuuteen. Näin mikä tahansa Suomen ohjelmistotaloista voi jatkaa kehitystä niin halutessasi.

</div>

## Milloin staattista sivua ei kannata hankkia

Staattiselle sivulle on saatavilla monia sisällönhallintajärjestelmiä, jolla sivuston tekstiä ja kuvia voi muokata vaikkei ymmärtäisi ohjelmoinnista mitään. Periaatteessa melkein mikä vain sivuston ominaisuus voidaan tehdä käyttäjän muokattavaksi, kunhan siitä sovitaan etukäteen. Staattista sivustoa ei kuitenkaan kannata hankkia, jos sivuston käyttäjällä on tarve tehdä usein täysin mielivaltaisia muutoksia sivuston ulkonäköön. Lisäksi muutosten julkaisussa kuluu aina noin minuutin verran aikaa.

Lisäksi staattiset sivut eivät sovellu esimerkiksi verkkopankkeihin tai vastaaviin hyvin monimutkaisiin toteutuksiin, koska tällaiset sovellukset vaativat laajaa palvelinpuolen toiminnallisuutta.

## Staattisen verkkosivun hinta

Sivut ovat aina tilaustyötä, joten tarkkaa hintaa on vaikea antaa suoralta kädeltä. Hintaan vaikuttavat esimerkiksi sivumäärä, elementtien monimutkaisuus ja sivuilla olevat toistuvat elementit. Alla on kuitenkin suuntaa-antava hinnasto, josta käy selville palveluiden hintaluokka.

Voittoa tavoittelemattomat järjestöt saavat 50% alennuksen.

<br/>

## Suuntaa-antava hinnasto (alv 0%)

<table style="width:100%">
  <thead>
    <tr>
      <th>Palvelu</th>
      <th>Hintaluokka</th> 
    </tr>
  </thead>
  <tbody>
    <tr>
      <td>Sivuston toteutus</td>
      <td>400-800€ / sivu</td>
    </tr>
    <tr>
      <td>Käyttöliittymäsunnittelu</td>
      <td>200€ / sivu</td>
    </tr>
    <tr>
      <td>Hosting-palvelu</td>
      <td>0€ / vuosi</td>
    </tr>
    <tr>
      <td>Verkko-osoite (.netlify.app)</td>
      <td>0€ / vuosi</td>
    </tr>
    <tr>
      <td>Verkko-osoite (.fi)</td>
      <td>12€ / vuosi</td>
    </tr>
  </tbody>
</table>